

BEKAERT VOORZICHTIG OVER 2005 : 
TWEEDE HALFJAAR MOEILIJKER DAN VORIG JAAR 

Marcdr 


De Belgische staalkoord- en staaldraadproducent Bekaert is heel voorzichtig met zijn vooruitzichten voor het jaar 2005 . 
Het eerste kwartaal begon goed maar de marktomstandigheden zijn moeilijker en de evolutie van de grondstoffenmarkt is onduidelijk . 
Het tweede halfjaar van 2005 wordt moeilijker dan het tweede halfjaar van 2004 . 

Bekaert boekte vorig jaar een recordwinst van 168 miljoen euro , een verdubbeling in vergelijking met het jaar voordien . 
Een evenaring van dit historisch resultaat wordt geen makkelijke opdracht . 
Bekaert is onder meer een van de belangrijkste leveranciers van staalkoord voor autobanden . 

' Het eerste kwartaal van dit jaar startte goed ' , zei de gedelegeerd bestuurder , Julien De Wilde , op de algemene vergadering . 
Maar in zijn voorspellingen voor de rest van het jaar was hij voorzichtig . 
' We worden geconfronteerd met moeilijkere marktomstandigheden . 
In het eerste kwartaal vorig jaar wilden onze klanten zoveel mogelijk bestellen . 
Nu zijn ze terughoudend omdat ze denken dat de prijzen zullen dalen . 
Ook de grondstoffenmarkt is anders dan vorig jaar . 
In Azie stijgen de prijzen van staaldraad , in de VS dalen ze . 
De prijs van lagekwaliteitsstaaldraad daalt , die van hogekwaliteitsstaaldraad stijgt . 
We moeten dus zorgen dat we dat goed managen . 
Ook de wereldeconomie is zwakker dan vorig jaar en de concurrentie in Europa wordt beinvloed door de lage dollar . 
Vooral voor producten die makkelijk te produceren zijn , is de concurrentie groot . 
' 

De Wilde : ' Betekent dit dat the party over is voor Bekaert ? 
In geen geval . 
De omstandigheden zijn gewoon anders . 
We groeien sterk in Latijns-Amerika en in China was er in het eerste kwartaal opnieuw een stijging van de verkoop van staalkoord na negen maanden zwakke periode . 
De vraag naar staalkoordproducten blijft groot . 
In Noord-Amerika staan de markten wel onder druk . 
We kunnen ook onmogelijk inschatten hoe de grondstoffenprijzen gaan evolueren . 
We kunnen slechts vier weken vooruit kijken . 
Vorig jaar was het duidelijk : alles steeg . 
Het tweede halfjaar wordt moeilijker dan het tweede halfjaar vorig jaar . 
Nu al zeggen dat 2005 beter wordt dan 2004 , zou dom zijn . 
Maar ik ben optimistisch . 
Er zijn geen tekenen dat de situatie in Latijns-Amerika of China zal veranderen . 
' 

Rusland 

Bekaert zoekt nog altijd naar versterking van zijn positie in Rusland . 
' De Wilde : ' We willen er onze aanwezigheid in staalkoord en staaldraad verhogen . 
Het is een gigantische markt maar we zijn niet zo gehaast als in China . 
Als we er op middellange termijn aanwezig zijn , is het goed . 
Misschien kunnen we dit jaar al iets bekendmaken . 
Anders volgend jaar . 
' 

Bekaert boekte in het eerste kwartaal een geconsolideerde omzet van 462 miljoen euro , een stijging van 17,7 procent in vergelijking met vorig jaar . 
Het gros van de inkomsten - 400 miljoen euro ( +18% ) - was afkomstig van de divisie draadproducten ( staalkoord en staaldraad ) . 
De verkoop van staalkoord in China steeg met 1 procent . 
Maar aan dezelfde dollar was er een stijging van de omzet met 10 procent . 
De gezamenlijke omzet ( inclusief joint ventures en minderheidsbelangen ) steeg met 20 procent tot 733 miljoen euro . 
Europa was goed voor 262 miljoen euro ( +21% ) , Latijns-Amerika voor 241 miljoen euro ( +25% ) . 
In Azie boekte Bekaert een omzet 56 miljoen euro . 
Over de rendabiliteit in het eerste kwartaal wou De Wilde niets kwijt . 

Paul Buysse , de voorzitter van Bekaert , zei gisteren dat Bekaert met Euronext Brussel blijft onderhandelen om een oplossing te vinden voor de verwijdering van Bekaert uit de Bel20 . 
Euronext Brussel schrapte eind vorig jaar vijf aandelen uit de Bel20 omdat hun beurswaarde te klein was . 
Bekaert , dat met zijn Bel20-status uitpakt bij buitenlandse investeerders , pikte dat niet . 
Euronext slankte haar plan af en gaf de bedrijven tot eind dit jaar tijd om hun beurswaarde te verhogen . 
Buysse : ' We praten met Euronext en hopen dat het gezond verstand zegeviert . 
We gaan er van uit dat we tot een oplossing komen . 
' 
Het Bekaert-aandeel daalde gisteren met 0,8 procent tot 58 euro . 
MDR 





